<a id=definition></a>

# ۱.۱ دورکاری چیست؟

دورکاری به طور کلی به نحوه ای از اجرا و انجام کارهای سازمانی در خارج از محدوده هادورکاری به طور کلی به نحوه ای از اجرا و انجام کارهای سازمانی در خارج از محدوده های عادی سازمانی گفته می شود. اگرچه متخصصان خود اشتغال مانند هنرمندان ، نویسندگان و صنعتگران در خانه و طبق برنامه های زمانی خود کار می‌کنند ، اما بیشتر کارمندان در یک مکان مشخص سازمانی و در یک بازه زمانی تعیین شده کار می کنند. اتوماسیون اداری، استفاده از اینترنت و ابزار های نوین امکان تغییر تعریف محلی و زمانی فضای کاری تعداد زیادی از مشاغل اداری را فراهم می کنند.

در واقع اصطلاح ارتباط از راه دور به تعویض نوع ارتباطات اشاره دارد نه حذف ارتباط و استفاده از ابزار های ارتباطی بر بستر شبکه اینترنت این اجازه را به شرکت ها می دهد تا بتوانند نوع جدیدی از ارتباط را با نیرو های خود را تجربه کنند. این امر محدودیت های مکانی برای جستجوی نیروی متخصص را از بین برده و به شرکت این امکان را می‌دهد تا خارج از محدوده ساختمان سازمان به دنبال نیرو های حرفه ای مورد نیاز خود باشند.

دورکاری لزوما به برقراری رابطه کاری با افراد خارج از یک شهر محدود نمی‌شود! در واقع این نوع از همکاری چارچوب و یا محدودیت مکانی ندارد! به عنوان مثال یک نیروی متخصص که در غرب شهر تهران سکونت دارد بسیار زمان بر است تا هر روز به محل کاری در شرق تهران سفر کند این سفر ها علاوه بر هزینه های فردی هزینه های اجتماعی نیز به دنبال دارد و برای حل این مشکل چند راه حل داریم: راه حل اول، محل سکونت فرد را تغییر دهیم. این راه حل غیر ممکن نیست اما در تعداد بسیار اندکی از موارد ممکن است زیرا تغییر محل زندگی فرد به معنی تغییر محل زندگی خانواده فرد نیز می‌شود. راه حل دوم، تغییر محل شرکت. کاملا واضح است که تغییر محل شرکت نه تنها شدنی نیست بلکه در بسیار از کشور ها کارمندان جاری شرکت می‌توانند از این تغییر به طور قانونی جلوگیری کنند.

اما راه حل سوم، ایجاد نوعی ارتباط بین فرد و سازمان که نیاز حضوری فرد در آن حذف شود. در صورتی که فرد مورد نظر، تخصص و وظایفش نسبت به سازمان به شکلی باشد که هیچ گونه وابستگی به حضور فیزیکی او در ساختمان سازمان نباشد می‌توان از حضور فیزیکی فرد در سازمان چشم پوشی کرد و با استفاده از ابزار های مناسب و تعریف قوانین مشخص، شرایط کاری طوری فراهم شود که برای دو طرف این رابطه سودمند باشد. این نوع همکاری شامل انواع مختلفی می‌شود و لزوما به معنی حذف کامل حضوری فیزیکی فرد و یا حضور فرد در خانه نمی‌‌شود اما در حالت کلی می‌توان تمام اشکال آن را در دو دسته دورکاری تمام وقت و دورکاری نیمه وقت تعریف کرد. هدف این سند ایجاد شناس نامه ای آزاد برای طرح قوانین و شرایط حاکم بر این نوع رابطه کاری می‌باشد. از شما دعوت می‌کنیم در گسترش، اصلاح و بهبود آن همراه شوید.

**این صفحه در حال تکمیل است.**
